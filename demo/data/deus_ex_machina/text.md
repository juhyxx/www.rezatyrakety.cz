
# Deux ex machina 

1. Když se zub se zubem střetne  
ozubené soukolí  
do sebe si zuby zatne  
železem to zabolí.  
Bolest stroje, netušená  
krystalická struktura  
pod tlakem je narušená  
ocelová nestvůra.  

2. Síla páry, síla vody  
drtí zuby, skřípění  
hřídel kroutí mezní síly  
stroj vydává úpění.  
Stroj nemocný mastně pláče  
od oleje těsnění   
stroji srdce samo skáče  
mechanické běsnění.  

3. Silou mocnou třese skříní  
Bůh ve stroji spustil běsy  
krásný stroj se náhle špiní  
z pod kapoty crčí směsi.  
Krev na krev, kov na kov dře se  
namáhá se konstrukce  
Mez pevnosti dosažena  
následuje destrukce