# Hamlet

1. Stojí chlapík v ruce lebku  
   Na tváři šrám po holení  
   Stojí chlapík v lebce depku  
   Lebka díru na temeni.  
   Stojí chlapík s lebkou v ruce  
   Vzpomíná na staré časy  
   S lebkou z doby revoluce  
   Poslouchá umlčené hlasy.  

2. Lebka nahá bez čelisti  
   Mnoho toho nenamluví  
   Nemá vůli, nemá smysly  
   nemá prostor na nesmysly.  
   Kdo tě majznul po lebeni  
   Ptá se chlapík mazaně  
   Že se tu teď na mne křeníš  
   že se mi vejdeš do dlaně.

3. Stojí chlapík v ruce lebku  
   Na tváři šrám po holení  
   Stojí chlapík v lebce depku  
   Lebka díru na temeni.    
   Lebka si však myslí svoje  
   zubí se mu do tváře  
   Ona už ví jak to skončí  
   Že oba spočinou v almaře.
